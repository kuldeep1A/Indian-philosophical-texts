।।3.2.8।।
यस्माच्च आत्मैव सुप्तिस्थानम् अत एव च कारणात् नित्यवदेव अस्मादात्मनः प्रबोधः स्वापाधिकारे शिष्यतेकुत एतदागात् इत्यस्य प्रश्नस्य प्रतिवचनावसरे  यथाग्नेः क्षुद्रा विस्फुलिङ्गा व्युच्चरन्त्येवमेवास्मादात्मनः सर्वे प्राणाः इत्यादिनासत आगम्य न विदुः सत आगच्छामहे ||. इति च। विकल्प्यमानेषु तु सुषुप्तिस्थानेषु कदाचिन्नाडीभ्यः प्रतिबुध्यते कदाचित्पुरीततः कदाचिदात्मनः  इत्यशासिष्यत्। तस्मादप्यात्मैव सुप्तिस्थानमिति।।
