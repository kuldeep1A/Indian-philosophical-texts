अविभागाधिकरणम्।।4.2.16।।
  स पुनर्विदुषः कलाप्रलयः किम् इतरेषामिव सावशेषो भवति आहोस्विन्निरवशेष इति।  तत्र प्रलयसामान्यात् शक्त्यवशेषताप्रसक्तौ ब्रवीति  अविभागापत्तिरेवेति कुतः  वचनात् तथा हि कलाप्रलयमुक्त्वा वक्ति  भिद्येते तासां नामरूपे पुरुष इत्येवं प्रोच्यते स एषोऽकलो़ऽमृतो भवति इति।  अविद्यानिमित्तानां च कलानां न विद्यानिमित्ते प्रलये सावशेषत्वोपपत्तिः।  तस्मादविभाग एवेति।।
