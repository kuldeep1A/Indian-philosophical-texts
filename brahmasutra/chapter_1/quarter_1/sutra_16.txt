।।1.1.16।।
  इतश्चानन्दमयः पर एवात्मा नेतरः इतर ईश्वरादन्यः संसारी जीव इत्यर्थः।  न जीव आनन्दमयशब्देनाभिधीयते कस्मात्  अनुपपत्तेः।  आनन्दमयं हि प्रकृत्य श्रूयते  सोऽकामयत।  बहु स्यां प्रजायेयेति।  स तपोऽतप्यत।  स तपस्तप्त्वा।  इद्र्वमसृजत।  यदिदं किंच इति।  तत्र प्राक्शरीराद्युत्पत्तेरभिध्यानम् सृज्यमानानां च विकाराणां स्रष्टुरव्यतिरेकः सर्वविकारसृष्टिश्च न परस्मादात्मनोऽन्यत्रोपपद्यते।।
